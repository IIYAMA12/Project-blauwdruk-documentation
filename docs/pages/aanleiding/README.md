# Aanleiding

De aanleiding vanuit het bedrijf Follow the Money heeft geresulteerd in een uitdagende stageopdracht. Follow the Money is ook het bedrijf waarbij ik het afgelopen halfjaar stage heb gelopen. Tijdens de stage heb ik samen met Follow the Money gekeken naar mogelijke projecten die ik als afstudeerproject zou kunnen uitvoeren. Hiervan vind ik het zogenoemde `blauwdruk-project` de meest interessante opdracht. Over de oorsprong van het project en de naam daarvan kan je hieronder lezen.



## Wat is Follow the Money
Follow the Money is een onderzoeksjournalistiek platform dat onderzoek doet naar misstanden in de samenleving. Daarbij wordt met name gekeken naar het financiële aspect.

__Meer informatie:__

[Stakeholder: Follow the Money](../stakeholders/follow_the_money)


## Primaire doel
Dit project heeft als hoofddoel om de onderzoeksjournalist te helpen met het reproduceren van zijn of haar onderzoek in een andere context. Wanneer een onderzoeksjournalist het onderzoek heeft afgerond, kan het zijn dat er nog een vergelijkbaar onderzoek uitgevoerd moet worden.




__Bijvoorbeeld: (onderwerp zorg)__

1. Een zorgbedrijf heeft fraude gepleegd met zorggeld via een bepaalde constructie. De onderzoeksjournalist heeft hier onderzoek naar gedaan en heeft ontdekt hoe dit in zijn werk gaat.
2. Een tweede zorgbedrijf komt in beeld omdat er een te grote winst is behaald. Onduidelijk is hoe deze winst is behaald.
3. De onderzoeksjournalist zou met dit project kunnen controleren of er op dezelfde manier fraude is gepleegd als bij het andere bedrijf.



Momenteel zijn een aantal onderzoeksjournalisten bezig met een case waarbij reproductie heel toepasselijk kan zijn. Er is nog geen format voor en het is wel belangrijk dat deze er komt. Dit format moet er voor zorgen dat het nieuwe onderzoeksproces sneller verloopt.



__Bijvoorbeeld: (locatie)__

Een onderzoek naar bodemvervuiling in Groningen kan via het product van dit project ook in Amsterdam uitgevoerd worden. Als onderzoeker ben je bekend met de context van het onderzoek. Je weet welke verschillende betrokkenen en belanghebbenden erin voorkomen.

Ook is bekend welke betrokkenen er benadeeld zijn door de 'boosdoeners'.  ‘Boosdoenders’ als in betrokkenen die bijvoorbeeld geld verdienen aan de benadeelden. De ‘boosdoener’ kan het grondbedrijf zijn die vervuilde grond levert.


* Boosdoender 1: Grondbedrijf
* Boosdoender 2: Provincie
* Benadeelde: Bewoners


Het product van dit project kan helpen om de belangen van het betrokkenen te noteren die uit het onderzoek van Groningen naar boven komen. Bij het onderzoek in Amsterdam kan de onderzoeksjournalist terugkijken welke belangen hier speelden en deze valideren met de betrokkenen. 


__Termen:__

* In dit project verwijst ‘blauwdruk’ of ‘recept’ naar een contentvorm. Deze vorm is te produceren wanneer je al een bestaand 'eindproduct' hebt. Door middel van bijvoorbeeld informatieordening, labelen en filteren is het mogelijk om een 'eindproduct' beter te begrijpen en te segmenteren. Onderzoek welke stappen er ondernomen zijn tijdens de productie, breng structuur aan binnen je bevindingen en schuif overtollige informatie naar de bijlage tot er een __mal overblijft__. De mal heeft als eigenschap dat deze opnieuw gevuld kan worden waardoor er uiteindelijk een soortgelijk product overblijft. In het journalistieke onderzoek kan deze mal worden ingezet om het maakproces te ondersteunen. De verschillende mogelijkheden om de mal in te vullen hebben voornamelijk te maken met de context van het onderzoek. Contextverschillen zijn onder anderen: locatie, stakeholder soort of bedrijfstype. 


### Secundaire doel

Het project heeft als secundaire doelstelling om het onderzoek meer toegankelijk te krijgen voor andere onderzoeksjournalisten. Er zijn geen vaste richtlijnen hoe een onderzoek gedaan moet worden, dit zorgt er voor dat het onderzoek elke keer anders gestructureerd wordt. 


