# Aanleiding

De aanleiding voor deze stageopdracht is afkomstig van het bedrijf Follow the Money. Dit is ook het bedrijf waarbij ik het afgelopen halfjaar stage heb gelopen. Tijdens de stage heb ik samen met Follow the Money gekeken naar mogelijke projecten die ik als afstudeerproject zou kunnen uitvoeren. Daarvan vind ik het zogenoemde `blauwdruk-project` de meest interessante opdracht.

## Korte versie: Het blauwdruk-project
Dit project heeft als hoofddoel om de onderzoeksjournalist te helpen met het reproduceren van zijn of haar onderzoek in een andere context. Momenteel zijn een aantal onderzoeksjournalisten bezig met een case waarbij reproductie heel toepasselijk kan zijn. Er is nog geen format voor en het is wel belangrijk dat deze er komt.

1. In dit project verwijst “blauwdruk” of “recept” naar een contentvorm. Deze vorm is gemaakt door middel van informatieordening, labelen en filteren tot er een __mal overblijft__. Een mal heeft als eigenschap dat deze opnieuw gevuld kan worden en je uiteindelijk een soortgelijk product overhoud. Deze mal is bedoeld voor journalistiek onderzoek en moet het maakproces ondersteunen. De manier hoe de mal anders gevuld kan worden heeft voornamelijk te maken met de context om het onderzoek heen. Context verschillen als in: locatie, stakeholder soort of bedrijfstype. 

__Bijvoorbeeld:__
<br>Een onderzoek naar bodemvervuiling in Groningen kan via een blauwdruk ook in Amsterdam gedaan worden. 

2. Het project heeft als tweede doel om het onderzoek toegankelijker te maken voor andere onderzoeksjournalisten. Het onderzoek dat aangeleerd is bij CMD heeft geen strikte richtlijnen, dat is hetzelfde geval bij het onderzoek van een onderzoeksjournalist. Dit betekent dat iedereen zijn onderzoek op een andere manier mag doen. Deze ruimte is heel belangrijk om zorgvuldig onderzoek te doen. Het heeft wel als nadeel dat de toegankelijkheid niet altijd nageleefd kan worden. Verslagen zijn voor CMD’ers de manier om het onderzoek toegankelijk te maken. Voor onderzoeksjournalisten is dat vaak in de vorm van een verhaal en de doelgroep is dan ook de lezer. 
