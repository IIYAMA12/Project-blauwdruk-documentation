# Focusgroep

De grootste uitdaging van dit project is om een tool te bieden die helpt om blauwdrukken te maken, maar waarbij de werkwijze van de gebruiker nog onbekend is omdat deze nog niet eerder gemaakt is door deze gebruiker. Daarom is het belangrijk om de gebruiker alvast een blauwdruk te laten maken, zodat ik kan de mogelijke werkwijze kan vastleggen en daarop in kan spelen.


## De focus van de focusgroep
De Focusgroep bestaat uit 3 onderdelen.

1. Inkomen in het onderwerp door middel van een discussie over `journalistiek onderzoek`. Met de onderliggende ondelen:
  * Wat werkt supergoed?
  * Waar loop jij tegenaan?
  * `Structuur behouden` hoe doe jij dat?
  Het is belangrijk dat ik de best-practices en drempels verzamel waar de participanten tegenaan loop.

2. Het overdraagbaar maken van onderzoek. Een blauwdruk is een afgekaderde versie van het onderzoek en moet ook voornamelijk overdraagbaar zijn. Daarom wil ik eerst een onderzoek overdraagbaar maken en dan pas gaan kijken hoe dit als een blauwdruk verwerkt zou kunnen worden. Tijdens dit onderdeel is het de bedoeling dat de participanten eens kritisch gaat kijken hoe een specifiek onderzoek overdraagbaar kan worden gemaakt. De uitvoering mag op een eigenmanier gedaan worden, maar om het eenvoudige te houden liggen er sticky notes klaar. De sticky notes kunnen gebruikt worden om onder andere: 
  * Instructies te geven
  * Suggesties te geven
  * Referenties achter te laten
  * Beknopte werkwijzes achter te laten

3. Een eerste blauwdruk maken. Ook bij dit onderdeel mag de uitvoering op een eigenmanier uitgevoerd worden. Het is natuurlijk een grote stap voor een eerste versie. Daarom is het belangrijk dat ik alvast een suggestie geef over hoe dit uitgevoerd zou kunnen worden.



## Uitnodiging voor de focusgroep

>
> Beste *,
>
>
> Het komende halfjaar ga ik mij bezighouden met mijn afstudeerproject: het ontwikkelen van een blauwdruk voor onderzoeksprojecten.
>
> Wat houdt dat in?
>
> Ik ga mij bezig houden met het ontwikkelen van een tool die jij als journalist kunt gebruiken om een ‘blauwdruk’ van je onderzoeksproces te maken. Dat wil zeggen: je kunt hem gebruiken om de stappen bij te houden die jij hebt gezet om je aannames en hypotheses te toetsen.
>
>
> In dat proces loop ik echter wel tegen een paar uitdagingen op:
>
> Hoe kan de onderzoeksjournalist naast het produceren van artikelen, zijn of haar onderzoeksproces omzetten naar een blauwdruk? Hoe zorg je ervoor dat zo’n blauwdruk toegankelijk, transparant, reproduceerbaar en schaalbaar is? Hoe kun je deze toepassen voor (nieuwe) artikelen en dossiers? En, aan de ethische kant: hoe zorg je ervoor dat de informatie van het onderzoek gewaarborgd blijft?
>
>
> Daarom heb ik jullie hulp hard nodig.
> 
> Om dit project van valide input te voorzien, ben ik van plan om een focusgroep-sessie te organiseren.
>
>
> Datum: dinsdag 4 juni
> Tijd: van 15:00 tot 16:15.
>
>
> Dit gaan we doen (dus je kunt hier alvast over nadenken):
>
> * Brainstormen over journalistiek onderzoek (30 min)
>   * Wat gaat supergoed en wil je graag delen?
>   * Waar loop jij tegenaan met het onderzoek waar je nu mee bezig bent?
>   * Wat vind jij een handige manier om structuur in je onderzoek te behouden?
>
> * Een onderzoek van iemand anders bekijken en uitzoeken hoe deze overdraagbaar gemaakt kan worden voor je collega en jezelf. Dit is de eerste stap richting een blauwdruk. (20 min)
>   * Welke onderdelen moet je in ieder geval overdragen?
>   * Welke onderdelen kan je beter niet overdragen en zouden later via jou moeten verlopen?
>   * In welke vorm zou je je verzameling overdragen?
>
> * De informatie vanuit het punt hierboven selecteren / groeperen / organiseren / filteren die alleen specifieke belanghebbenden mogen inzien. Tijdens deze bezigheid is het belangrijk om de relevantie te bepalen van de informatie. (15 min)
> 
> Laat me weten of je erbij kunt zijn, dan weet ik hoeveel stroopwafels ik moet halen ;-).
> 
> 
> Groetjes,
> 
> Jorik van Essen
>


